---
title: Task Force IA
lang: it_IT
alt_langs:
  en_US: task-force/
layout: task-force
separator: curved
title-alignment: center
seo:
  type: WebPage
---
La Task Force IA è stata costituita nel 2017 dall’Agenzia per l’Italia digitale per redigere un primo studio relativo agli impatti dell’Intelligenza artificiale sull’evoluzione dei servizi pubblici.
L’esperienza si è conclusa nel 2018 con la pubblicazione del Libro Bianco sull’Intelligenza Artificiale al servizio dei cittadino presentato a Roma il [21 marzo](#evento-21marzo) e con un primo scouting di progetti portati avanti nella PA, nell’evento di settembre dello stesso anno “Cambia la burocrazia, Usa l’intelligenza”.

#### Gruppo di coordinamento
{: .u-margin-top-xl }
Hanno fatto parte del Gruppo di coordinamento della Task Force IA [trenta professionisti](#coordinamento)con competenze multidisciplinari selezionati attraverso una call pubblica.
Il Gruppo ha coordinato i lavori della Task Force ed elaborato struttura e contenuti del Libro bianco, anche sulla base delle proposte della Community di riferimento.

#### Community

Aperta a tutti, la community ha raccolto suggerimenti e proposte sulle possibili applicazioni dell’Intelligenza Artificiale nella Pubblica amministrazione.

#### L’impegno di AgID dopo la pubblicazione del Libro Bianco
Conclusa l’esperienza della Task force IA, AgID ha continuato ad approfondire gli impatti dell’IA sulla Pubblica amministrazione partecipando a tavoli di lavoro nazionali e internazionali.
Nel 2019 ha contribuito alla stesura delle Proposte per una Strategia nazionale sull’Intelligenza Artificiale, elaborata dal Gruppo di esperti istituito presso il Mise.
Da queste proposte il Ministero ha sintetizzato la Strategia nazionale per l'intelligenza artificiale che è stata inviata agli altri ministeri interessati per le opportune valutazioni.
Contemporaneamente i due documenti sono stati posti in consultazione pubblica dal 19 agosto 2019 al 13 settembre 2019, al fine di raccogliere osservazioni e suggerimenti per un raffinamento della strategia.
I contributi di AgID sono stati in particolare finalizzati ad approfondire come l’utilizzo delle tecnologie di Intelligenza artificiale possa rilanciare la Pubblica Amministrazione e rendere più efficienti le politiche pubbliche.
